Giorno 2: Il progetto
=====================

Non abbiamo scritto ancora una sola linea di codice, ma ieri
abbiamo impostato l'ambiente di sviluppo, creato una struttura vuota di progetto e 
ci siamo assicurati di partire con buone impostazioni di default riguardanti la sicurezza.
Se avete seguito tutti i passaggi, state guardando il monitor estasiati, visto che 
vi mostra la bellissima pagina di default che symfony propone per le nuove applicazioni.

![Pagina di congratulazioni](http://www.symfony-project.org/images/jobeet/1_3/01/congratulations.png)

Ma volete di più. Volete imparare tutti i minimi dettagli sullo sviluppo delle applicazioni
con symfony. Quindi riprendiamo il nostro viaggio nel nirvana dello
sviluppo con symfony.

Oggi impegneremo il nostro tempo per descrivere i requisiti del progetto
Jobeet con alcuni semplici ~mockup~.

Impostazione del progetto
-------------------------

Tutti parlano di crisi in questo periodo. La disoccupazione è nuovamente in aumento.

Lo so, gli sviluppatori symfony non sono molto preoccupati, ecco perché volete
imparare symfony prima di tutto. Ricordate però che è abbastanza difficile trovare
buoni sviluppatori per symfony.

Dove potete trovare uno sviluppatore symfony? Dove potete pubblicizzare le vostre skill
su symfony?

Avete bisogno di trovare una buona bacheca per gli annunci di lavoro. Avete detto Monster?
Pensate meglio. Quello di cui avete bisogno è una bacheca molto specifica. Una dove
trovare le persone migliori, gli esperti. Una bacheca dove sia semplice, veloce e divertente
cercare un lavoro oppure offrirlo.

Non cercate più. Jobeet è quello che vi serve. **Jobeet è un software Open Source**
che fa solamente una cosa, ma la fa bene. È facile da usare, personalizzare, ampliare e
integrare nei vostri siti. Supporta diverse lingue di default e certamente usa le ultime
tecnologie in fatto di Web 2.0 per rendere migliore la user experience dell'utente.
Inoltre mette a disposizione feed e API per interagire con essa.

Esiste già? Come utente potreste trovare diverse bacheche per gli annunci di 
lavoro simili a Jobeet su Internet. Ma provate a trovarne una Open-Source e ricca 
di funzionalità come quella che proponiamo qui.


>**NOTE**
>Se state veramente cercando un lavoro con symfony, oppure volete assumere
>uno sviluppatore symfony, potente consultare il sito [symfonians](http://symfonians.net/)

Le ~User Story~ del progetto
--------------------------

Prima di tuffarsi nel codice a capofitto descriviamo un po' di più il progetto.
La sezione seguente descrive le funzionalità che vogliamo implementare nella prima
versione/~iterazione~ del progetto con alcune semplici storie.

Il sito Jobeet ha quattro tipi di utenti:

 * **admin**: Gestisce il sito ed ha tutti i poteri
 * **user**: Visita il sito per cercare un lavoro
 * **poster**: Visita il sito per inserire un annuncio di lavoro
 * **affiliate**: Ri-pubblica alcuni lavori sul suo sito web

Il progetto ha due applicazioni: il **frontend** (storie da F1 a F7, di seguito)
dove l'utente interagisce con il sito, ed il **backend** (storie da B1 a B3) dove
gli amministratori possono gestire il sito stesso.

Il backend è riservato e richiede delle credenziali per l'accesso.

### Storia F1: sulla homepage, l'utente vede gli ultimi lavori disponibili

Quando un utente arriva sul sito di Jobeet vede una lista di lavori disponibili.
I lavori sono ordinati per categoria e per data di pubblicazione (i più recenti prima).
Per ogni lavoro solo il luogo, la posizione aperta e la società sono visualizzate.

Per ogni categoria, la lista mostra solamente i primi 10 lavori ed un link permette
di visualizzare tutti i lavori per una data categoria (*storia F3*).

Sulla homepage l'utente può restringere la lista dei lavori (*storia F3*) o inserire una
nuova opportunità di lavoro (*storia F5*).

![Mockup della homepage](http://www.symfony-project.org/images/jobeet/1_3/02/mockup_homepage.png)

### Storia F2: un utente può richiedere tutti i lavori di una data categoria

Quando un utente clicca su una categoria o su un link "altri lavori" sulla homepage
vedrà tutti gli annunci per quella categoria ordinati per data..

La lista è dotata di paginazione con 20 offerte per pagina.

![La pagina della categoria](http://www.symfony-project.org/images/jobeet/1_3/02/mockup_category.png)

### Storia F3: un utente restringe la ricerca con alcune parole chiave

L'utente può utilizzare alcune parole chiave per migliorare la propria ricerca. Queste
parole chiave possono essere parole presenti nel luogo, nella posizione aperta, nella categoria
o nella società.

### Storia F4: un utente clicca su un'offerta per avere informazioni dettagliate

L'utente può selezionare un lavoro dalla lista per vedere i dettagli su quell'offerta.

![La pagina del lavoro](http://www.symfony-project.org/images/jobeet/1_3/02/mockup_job.png)

### Storia F5: un utente inserisce un'offerta di lavoro

Un utente può inserire un'offerta di lavoro. Un'offerta è composta da molte informazioni:

  * Società
  * Tipo (full-time, part-time, freelance)
  * Logo (opzionale)
  * URL (opzionale)
  * Posizione aperta
  * Luogo
  * Categoria (l'utente seleziona da una lista di categorie possibili)
  * Descrizione del lavoro (URL e email vengono linkate automaticamente)
  * Come proporsi (URL e email vengono linkate automaticamente)
  * Pubblico (indica se l'inserzione può essere pubblicata sui siti affiliati o meno)
  * Email (email di chi ha inserito l'offerta)

Non è necessario creare un account per inserire un'offerta di lavoro.

Il processo è semplice con due soli passi: il primo è quello dove l'utente
compila il form con tutte le informazioni necessarie per descrivere il lavoro, 
il secondo è rappresentato dal controllo dei dati inseriti nell'anteprima della
pagina finale.

Anche se l'utente non ha un account, un'offerta può essere modificata in seguito grazie
ad un URL specifico (protetto da un token dato all'utente quando l'inserzione viene creata).

Ogni annuncio di lavoro rimane online per 30 giorni (questo parametro è configurabile
dagli amministratori - vedi *storia B2*). Un utente può tornare per riattivare o estendere la 
validità di un lavoro per ulteriori 30 giorni solo quando l'inserzione starà per scadere
in meno di 5 giorni.

![La pagina di creazione di un lavoro](http://www.symfony-project.org/images/jobeet/1_3/02/mockup_post.png)

### Storia F6: un utente richiede l'affiliazione

Un utente deve far richiesta per l'affiliazione ed essere autorizzato per usare
le API di Jobeet. Per proporsi deve fornire le seguenti informazioni:

  * Nome
  * Email
  * URL del sito web

L'account dell'affiliato deve essere attivato da un amministratore (*storia B3*).
Una volta che sarà stato attivato, l'affiliato riceverà via mail un token da usare 
con le API.

Quando si candida, l'affiliato può anche scegliere di ottenere un lavoro da
un sottoinsieme di categorie disponibili.


### Storia F7: un affiliato recupera l'attuale lista di inserzioni attive

Un affiliato può recuperare l'attuale lista di offerte di lavoro utilizzando
le API con il proprio token. La lista può essere restituita in vari formati:
XML, JSON o YAML.

La lista contiene solamente le informazioni pubbliche di ogni lavoro.

L'affiliato può inoltre limitare il numero di lavori da restituire e raffinare
la propria richiesta specificando una categoria.

### Storia B1: un amministratore configura il sito

Un amministratore può editare le categorie disponibile sul sito.

Inoltre può anche cambiare alcune impostazioni:

  * Numero massimo di offerte di lavoro visualizzate sulla homepage
  * Lingua del sito
  * Numero di giorni per cui un'offerta è attiva

### Storia B2: un amministratore gestisce un'inserzione

Un amministratore può editare o cancellare ogni offerta di lavoro inserita.

### Storia B3: un amministratore gestisce gli affiliati

L'amministratore può creare o modificare gli affiliati. È responsabile per l'attivazione e 
la disattivazione degli affiliati.

Quando l'amministratore attiva un nuovo affiliato il sistema crea un token univoco
che dovrà essere utilizzato dall'affiliato.

A domani
--------

Come per ogni progetto web non inizierete mai a scrivere codice dal primo giorno.
Avrete bisogno di raccogliere i requisiti e lavorare sulla progettazione di qualche mockup.
È quello che abbiamo fatto oggi.

__ORM__
