Giorno 22: Il rilascio
======================

Con la configurazione del sistema della cache di ieri, il sito di Jobeet è
pronto per essere ~rilasciato|Rilascio~ sui server di produzione.

Per ventidue giorni, abbiamo sviluppato Jobeet su una macchina di
sviluppo e, per molti di voi, questo probabilmente vuol dire la propria
macchina locale; tranne se sviluppate direttamente sul server di
produzione, che è sicuramente una pessima idea. Ora è tempo di
spostare il sito su un server di produzione.

Oggi vedremo cosa serve per essere pronti prima di andare in produzione,
che tipo di ~strategie di rilascio|Strategie di rilascio~ si possono usare e anche gli strumenti
necessari per un rilascio di successo.

Preparare il ~server|Server web~ di produzione
----------------------------------------------

Prima di rilasciare il progetto in produzione, occorre assicurarsi che
il server di produzione sia correttamente configurato. Si può rileggere
il giorno 1, in cui abbiamo spiegato come configurare il server web.

In questa sezione assumeremo che siano già stati installati il server
web, il database e PHP 5.2.4 o successivo.

>**NOTE**
>Se non si dispone di un accesso SSH al server web, saltare la parte in
>cui occorre l'accesso alla linea di comando.

### Configurazione del server

Primo, occorre verificare che PHP sia installato con tutte le estensioni
necessarie e che sia correttamente configurato. Come per il giorno 1,
useremo lo script `check_configuration.php` fornito da symfony.
Poiché non installeremo symfony sul server di produzione, scarichiamo
il file direttamente dal sito di symfony:

    http://trac.symfony-project.org/browser/branches/1.4/data/bin/check_configuration.php?format=raw

Copiamo il file nella cartella principale del web ed eseguiamolo nel
browser **e** dalla linea di comando:

    $ php check_configuration.php

Risolviamo ogni errore fatale trovato dallo script e ripetiamo il processo
finché tutto non sia a posto in **entrambi** gli ambienti.

### ~Acceleratore~ PHP

Per il server di produzione, probabilmente si vorranno le migliori
prestazioni possibili. Installare un
[acceleratore PHP](http://en.wikipedia.org/wiki/PHP_accelerator)
fornirà il miglioramento ottimale per i vostri soldi.

>**NOTE**
>Da Wikipedia: Un acceleratore PHP funziona mettendo in cache il bytecode
>compilato degli script PHP, per evitare l'overhead dell'analisi e della
>compilazione del codice sorgente in ogni richiesta.

[~APC~](http://www.php.net/apc) è uno dei più popolari ed è molto facile
installarlo:

    $ pecl install APC

A seconda del proprio sistema operativo, lo si potrà installare anche con
il gestore dei pacchetti nativo.

>**NOTE**
>Prendetevi un po' di tempo per imparare a
>[configurare APC](http://www.php.net/manual/it/apc.configuration.php).


Le librerie di symfony
----------------------

### Includere symfony

Uno dei grandi punti di forza di symfony è che il progetto è auto-contenuto.
Tutti i file necessari al progetto sono sotto la cartella principale del
progetto. E si può spostare il progetto in un'altra cartella senza
cambiare nulla all'interno del progetto stesso, perché symfony usa solo
percorsi relativi. Ciò vuol dire che la cartella sul server di
produzione non deve essere la stessa della propria macchina di
sviluppo.

Il solo percorso assoluto che si può eventualmente trovare è nel file
`config/ProjectConfiguration.class.php`; ma ce ne siamo occupati durante
il giorno 1. Verifichiamo che contenga veramente un percorso relativo
all'autoloader principale di symfony:

    [php]
    // config/ProjectConfiguration.class.php
    require_once dirname(__FILE__).'/../lib/vendor/symfony/lib/autoload/sfCoreAutoload.class.php';

### ~Aggiornare|Aggiornamento~ symfony

Anche se tutto è auto-contenuto in una singola cartella, aggiornare symfony
a una nuova versione è ugualmente facilissimo.

Si potrebbe voler aggiornare ogni volta symfony all'ultima versione,
perché si risolvono continuamente bug ed eventuali questioni
di sicurezza. La buona notizia è che tutte le versioni di
symfony sono mantenute per almeno un anno e che durante il periodo
di manutenzione non vengono mai aggiunte nuove feature, nemmeno le
più piccole. Quindi è sempre rapido e sicuro aggiornare da una
versione minore a un'altra.

Aggiornare symfony è semplice come cambiare il contenuto della
cartella `lib/vendor/symfony/`. Se symfony è già stato installato
da un archivio, cancellare i file attuali e sostituirli con quelli nuovi.

Se si usa ~Subversion~ per il progetto, si può anche collegare il progetto
all'ultimo tag di symfony 1.4:

    $ svn propedit svn:externals lib/vendor/
      # symfony http://svn.symfony-project.com/tags/RELEASE_1_4_0/

Aggiornare symfony è allora semplice come cambiare il tag dell'ultima
versione di symfony.

Si può anche usare il ramo 1.4 per avere gli aggiornamenti in
tempo reale:

    $ svn propedit svn:externals lib/vendor/
      # symfony http://svn.symfony-project.com/branches/1.4/

Ora, ogni volta che si fa un `svn up`, si avrà l'ultima versione di
symfony 1.4.

Quando si aggiorna a una nuova versione, si consiglia di pulire sempre
la cache, specialmente nell'ambiente di produzione:

    $ php symfony cc

>**TIP**
>Se si ha anche un accesso FTP al server di produzione, si può simulare
>un `symfony cc` semplicemente cancellando tutti i file e le cartelle
>sotto la cartella `cache/`.

Si può anche testare una nuova versione di symfony senza sostituire
quella esistente. Se si vuole solo testare una nuova versione e si
vuole poter tornare indietro facilmente, installare symfony in un'altra
cartella (ad esempio `lib/vendor/symfony_test`), cambiare il percorso
nella classe `ProjectConfiguration`, pulire la cache e il gioco è
fatto. Tornare indietro è facile come cancellare la cartella e
ricambiare il percorso in `ProjectConfiguration`.

Messa a punto della ~configurazione|Configurazione~
---------------------------------------------------

### Configurazione del database

La maggior parte delle volte, il database di produzione ha delle
credenziali diverse rispetto a quello locale. Grazie agli ambienti
di symfony, è molto facile avere una configurazione diversa
per il database di produzione:

    $ php symfony configure:database 
      ➥ "mysql:host=localhost;dbname=prod_dbname" prod_user prod_pass

Si può anche modificare direttamente il file di configurazione `databases.yml`.

### ~Risorse~

Siccome Jobeet usa dei plugin che includono delle ~risorse|Risorse dei plugin~,
symfony crea un link simbolico relativo nella cartella `web/`. Il task
`plugin:publish-assets` rigenera o crea tali link, se si installa il plugin
senza usare il task `plugin:install`:

    $ php symfony plugin:publish-assets

### ~Personalizzare|Personalizzazione~ le ~pagine di errore|Pagine di errore~

Prima di andare in produzione, è meglio personalizzare le
~pagine predefinite di symfony|Pagine predefinite di symfony~, come
la pagina "~Page Not Found|Errore 404~" o la pagina dell'eccezione.

Abbiamo già configurato la pagina di errore per il formato `YAML` durante
il giorno 15, creando dei file `error.yaml.php` e `exception.yaml.php` nella
cartella `config/error/`. Il file `error.yaml.php` è usato da symfony
per l'ambiente `prod`, mentre `exception.yaml.php` è usato nell'ambiente
`dev`.

Quindi, per personalizzare la pagina predefinita dell'~eccezione|Gestione delle eccezioni~
per il ~formato|Formati~ HTML, creiamo due file: `config/error/error.html.php` e
`config/error/exception.html.php`.

La pagina `404` (pagina non trovata) può essere personalizzata cambiando le
impostazioni `error_404_module` e `error_404_action`:

    [yml]
    # apps/frontend/config/settings.yml
    all:
      .actions:
        error_404_module: default
        error_404_action: error404

Personalizzare la ~struttura|Struttura~ delle cartelle
------------------------------------------------------

Per strutturare meglio e per standardizzare il codice, symfony ha una
struttura predefinita di cartelle, con nomi predefiniti. Ma a volte non
si ha altra scelta che cambiare la struttura, a causa di alcune
costrizioni esterne.

Si possono configurare i nomi delle cartelle nella classe
`config/ProjectConfiguration.class.php`.

### La ~cartella radice del web|Cartella radice del web~

Su alcuni host web, non si può modificare il nome della cartella radice
del web. Ipotizziamo che sul proprio host web sia chiamata `public_html/`
invece di `web/`:

    [php]
    // config/ProjectConfiguration.class.php
    class ProjectConfiguration extends sfProjectConfiguration
    {
      public function setup()
      {
        $this->setWebDir($this->getRootDir().'/public_html');
      }
    }

Il metodo `setWebDir()` accetta il percorso assoluto della cartella radice
del web. Se inoltre si sposta questa cartella altrove, non dimenticate di
modificare gli script dei front controller per verificare che i percorsi
del file `ProjectConfiguration` siano ancora validi:

    [php]
    require_once(dirname(__FILE__).'/../config/ProjectConfiguration.class.php');

### Le cartelle ~Cache~ e ~Log~

Il framework symfony scrive solo in due sotto-cartelle: `cache/` e `log/`.
Per motivi di ~sicurezza|Sicurezza~, alcuni host web non impostano i
~permessi di scrittura|Permessi di scrittura~ per la cartella principale.
In questo caso, si possono spostare queste cartelle da qualche altra parte:

    [php]
    // config/ProjectConfiguration.class.php
    class ProjectConfiguration extends sfProjectConfiguration
    {
      public function setup()
      {
        $this->setCacheDir('/tmp/symfony_cache');
        $this->setLogDir('/tmp/symfony_logs');
      }
    }

Come per il metodo `setWebDir()`, `setCacheDir()` e `setLogDir()` accettano
un percorso assoluto rispettivamente alle cartelle `cache/` e `log/`.

Personalizzazione degli oggetti core di symfony (i factory)
-----------------------------------------------------------

Durante il giorno 16, abbiamo parlato dei factory di symfony. Essere in grado di
personalizzare i factory significa avere la possibilità di utilizzare una classe personalizzata
per gli oggetti del core di symfony, al posto di quella predefinita. È inoltre possibile
modificare il comportamento predefinito di queste classi, modificando i parametri da inviare loro.

Diamo uno sguardo ad alcune classiche personalizzazioni che potreste
voler fare.

### Nome del ~cookie|Cookie~

Per gestire la ~sessione|Sessione~, symfony usa un cookie. Questo cookie ha come
nome predefinito `symfony`, il quale può essere cambiato in `factories.yml`.
Sotto la chiave `all`, aggiungere la seguente configurazione per
cambiare il nome del cookie in `jobeet`:

    [yml]
    # apps/frontend/config/factories.yml
    storage:
      class: sfSessionStorage
      param:
        session_name: jobeet

### Memorizzazione della sessione

La classe di memorizzazione predefinita della sessione è `sfSessionStorage`.
Essa usa il filesystem per memorizzare le informazioni sulla sessione. Se si
hanno molti server web, probabilmente si vorranno memorizzare le sessioni in
un posto unico, come una tabella di database:

    [yml]
    # apps/frontend/config/factories.yml
    storage:
      class: sfPDOSessionStorage
      param:
        session_name: jobeet
        db_table:     session
<propel>
        database:     propel
</propel>
<doctrine>
        database:     doctrine
</doctrine>
        db_id_col:    id
        db_data_col:  data
        db_time_col:  time

### Scadenza della sessione

Per default, la sessione dell'utente scade dopo `1800` secondi. Si può cambiare
modificando la voce `user`:

    [yml]
    # apps/frontend/config/factories.yml
    user:
      class: myUser
      param:
        timeout: 1800

### ~Log~

Per default, non ci sono log nell'~ambiente|Ambienti~ `prod`, essendo il
nome della classe `sfNoLogger`:

    [yml]
    # apps/frontend/config/factories.yml
    prod:
      logger:
        class:   sfNoLogger
        param:
          level:   err
          loggers: ~
          file:    %SF_LOG_DIR%/%SF_APP%_%SF_ENVIRONMENT%.log

Si può ad esempio abilitare il log su filesystem cambiando il nome della
classe in `sfFileLogger`:

    [yml]
    # apps/frontend/config/factories.yml
    logger:
      class: sfFileLogger
      param:
        level: err
        file:  %SF_LOG_DIR%/%SF_APP%_%SF_ENVIRONMENT%.log

>**NOTE**
>Nel file di configurazione `factories.yml`, le stringhe `%XXX%` sono
>sostituite con i loro corrispettivi valori dall'oggetto `sfConfig`.
>Quindi, `%SF_APP%` in un file di configurazione è equivalente a
>`sfConfig::get('sf_app')` nel codice PHP. Questa notazione può anche
>essere usata nei file di configurazione `app.yml`. È molto utile quando
>ci si deve riferire a un percorso in un file di configurazione senza
>usare il nome del percorso (`SF_ROOT_DIR`, `SF_WEB_DIR`, ...).

~Rilascio~
----------

### Cosa rilasciare?

Al rilascio del sito Jobeet su un server di produzione, occorre fare
attenzione a non rilasciare file non necessari o sovrascrivere file
caricati dagli utenti, come ad esempio i loghi delle compagnie.

In un progetto symfony, ci sono tre cartelle da escludere dai
trasferimenti: `cache/`, `log/` e `web/uploads/`. Tutto il resto
può essere trasferito così com'è.

Per motivi di sicurezza, si potrebbero non voler trasferire i
front controller che non siano di produzione, come gli script
`frontend_dev.php`, `backend_dev.php` e `frontend_cache.php`.

### Strategie di rilascio

In questa sezione ipotizzeremo che si abbia un pieno controllo sui
server di produzione. Se si dispone solamente di un accesso FTP,
l'unica possibile soluzione è il trasferimento di
tutti i file a ogni rilascio.

Il modo più semplice di rilasciare il sito è quello di usare il
~task|Task~ `project:deploy`. Esso utilizza `SSH` e `rsync` per collegarsi
e trasferire i file da un computer a un altro.

I server per il task `project:deploy` possono essere configurati nel
file di configurazione `config/properties.ini`:

    [ini]
    # config/properties.ini
    [production]
      host=www.jobeet.org
      port=22
      user=jobeet
      dir=/var/www/jobeet/

Per rilasciare su un server `production` appena configurato, usare
il task `project:deploy`:

    $ php symfony project:deploy production

>**NOTE**
>Prima di eseguire il task `project:deploy` per la prima volta, occorre
>collegarsi manualmente al server per aggiungere la chiave nel file
>degli host conosciuti.

>**TIP**
>Se il comando non funziona come ci si aspetta, si può passare l'opzione `-t` per
>vedere l'output in tempo reale del comando `rsync`.

Se si esegue questo comando, symfony simulerà solamente il trasferimento.
Per rilasciare veramente il sito, aggiungere l'opzione `--go`:

    $ php symfony project:deploy production --go

>**NOTE**
>Anche se è possibile fornire la password di SSH nel file `properties.ini`,
>è meglio configurare il server con una chiave SSH per consentire
>connessioni senza password.

Per default, symfony non trasferirà le cartelle di cui abbiamo parlato nella
sezione precedente, né gli script dei front controller di `dev`. Questo
perché il task `project:deploy` esclude i file e le cartelle configurate
nel file `config/rsync_exclude.txt`:

    # config/rsync_exclude.txt
    .svn
    /web/uploads/*
    /cache/*
    /log/*
    /web/*_dev.php

Per Jobeet, occorre aggiungere il file `frontend_cache.php`:

    # config/rsync_exclude.txt
    .svn
    /web/uploads/*
    /cache/*
    /log/*
    /web/*_dev.php
    /web/frontend_cache.php

>**TIP**
>Si può anche creare un file `config/rsync_include.txt` per forzare
>il trasferimento di alcuni file e cartelle.

Anche se il task `project:deploy` è molto flessibile, si potrebbe
volerlo personalizzare ulteriormente. Siccome il rilascio varia molto
a seconda della configurazione e della topologia dei server, non
esitate a estendere il task predefinito.

Ogni volta che si rilascia un sito in produzione, non dimenticare di
pulire la cache, almeno quella di configurazione, sul server di
produzione:

    $ php symfony cc --type=config

Se alcune rotte sono state cambiate, si dovrà pulire anche la
cache del routing:

    $ php symfony cc --type=routing

>**NOTE**
>La pulizia selettiva della cache consente di mantenere alcune parti
>di cache, come quelle dei template.

A domani
--------

Il rilascio di un progetto è l'ultima parte del ciclo di vita dello
sviluppo con symfony. Non vuol dire che abbiamo finito. Al contrario:
un sito è qualcosa che ha una vita sua. Probabilmente si dovranno
risolvere dei bug e magari aggiungere nuove feature nel tempo.
Ma grazie alla struttura di symfony e agli strumenti a
disposizione, l'aggiornamento del sito sarà facile, veloce
e sicuro.

Domani è l'ultimo giorno del tutorial Jobeet. Sarà tempo di fare
un passo indietro e riguardare quello che avete imparato durante
i ventitré giorni di Jobeet.

__ORM__
