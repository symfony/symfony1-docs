A proposito degli autori
========================

Fabien Potencier
----------------

Fabien Potencier scopre il web nel 1994, in un periodo in cui la connessione ad
Internet era ancora associata con gli stridenti suoni di un modem.
Essendo uno sviluppatore per passione, ha immediatamente iniziato a costruire
siti web con il linguaggio Perl. Ma con l'uscita di PHP 5, ha deciso di passare
a PHP e nel 2004 ha creato il progetto del framework [symfony](http://www.symfony-project.org/)
per aiutare la sua società a liberare la potenza del PHP per i propri clienti.

Fabien è un imprenditore e tra le altre aziende ha creato, nel 1998,
[Sensio](http://www.sensio.com/), una società di servizi e consulenza
specializzata in tecnologie web e internet marketing.

Fabien è anche il creatore di molti altri progetti open-source, uno scrittore, un
blogger, uno speaker per conferenze internazionali e un padre felice di due
meravigliosi bambini.

**Sito web**: *http://fabien.potencier.org/*

**Twitter**: *http://twitter.com/fabpot*

Jonathan H. Wage
----------------

Jonathan Wage ha lavorato con diverse tecnologie web per quasi 10
anni sviluppando software per internet. Prima era lo sviluppatore principale
e l'architetto software a [CentreSource](http://www.centresource.com).
Oggi lavora in [Sensio Labs](http://www.sensiolabs.com), dove ci sono i creatori
del framework MVC symfony. Le sue responsabilità principali sono
la formazione di altri sviluppatori, nonché lavorare sui progetti open source
symfony e Doctrine. È un collaboratore importante di symfony ed è alla guida del
progetto Doctrine.

**Sito web**: *http://www.jwage.com/*

**Twitter**: *http://twitter.com/jwage*

Geoffrey Bachelet
-----------------

Geoffrey è uno sviluppatore autodidatta che crea applicazioni web a partire dai
primi anni 2000. È curioso riguardo le nuove tecnologie e prova sempre ad
imparare cose nuove. Ha seguito numerose tecnologie che riguardano il web, tra cui
(ma non solo) vari frameworks come Zend Framework, Ruby on Rails e merb. Alla
fine si è stabilito in [Sensio Labs](http://www.sensiolabs.com/) dove ha sviluppato
una parte del framework PHP symfony. È anche uno dei membri fondatori della, non
ancora ufficialmente annunciata, associazione di utenti symfony che parlano la
lingua francese, nota anche come AFSY, ed è impaziente di farsi coinvolgere più
profondamente nella comunità symfony scrivendo e facendo delle conferenze su symfony.

**Sito web**: *http://mirmodynamics.com/*

**Twitter**: *http://twitter.com/ubermuda*

Kris Wallsmith
--------------

Kris Wallsmith è uno sviluppatore web freelance di Portland, Oregon.
Trascorre i suoi giorni nella foresta di silicio, seguendo la nascita di startup
web, giocando a calcio e prendendo in braccio i suoi due figli piccoli. Kris è
anche relatore in conferenze internazionali, membro del team di symfony e
Release Manager per le versioni 1.3 e 1.4.

**Sito web**: *http://kriswallsmith.net*

**Twitter**: *http://twitter.com/kriswallsmith*

Hugo Hamon
----------

Hugo Hamon è stato un autodidatta delle tecnologie web dalla fine del 2000 e
ora lavora in Sensio Labs come sviluppatore web e responsabile della formazione.
Appassionato di PHP, l'ha usato per 8 anni e ha costruito il sito web francese
di tutorial [Apprendre-PHP.com](http://www.apprendre-php.com). Hugo è coinvolto
in due associazioni francesi: la [AFUP](http://www.afup.org) come membro dello
staff e la [AFSY](http://www.afsy.fr), il gruppo di utenti di symfony, come
fondatore e presidente. È il co-autore del libro _Mieux Programmer en PHP avec symfony 1.2 et Doctrine_
[edizione Eyrolles](http://www.editions-eyrolles.com/Livre/9782212124941/symfony).

**Sito web**: *http://www.hugohamon.com*

**Twitter**: *http://twitter.com/hhamon*

Thomas Rabaix
-------------

Thomas è stato un fan symfony fin dai primi giorni. Ha lavorato come libero
professionista con PHP e symfony (sviluppatore, consulente e formatore) per molti
anni ed è molto attivo nella comunità symfony.

Thomas aiuta le aziende con la Quality Assurance e con consulenze sull'architettura
dei progetti symfony .

**Sito web**: *http://rabaix.net*

Stefan Koopmanschap
-------------------

Stefan Koopmanschap è sviluppatore, consulente e formatore. Dopo essere stato
coinvolto con il progetto symfony come utente e averlo sostenuto dal tardo 2006,
è diventato il Community Manager per il progetto nella tarda estate del 2009.
In passato, Stefan ha anche contribuito ad altri progetti open source tra cui
Zend Framework e phpBB.

A parte il suo amore per la comunità, Stefan ha un occhio per le best practice
e il miglioramento nelle competenze per gli sviluppatori che vogliono saperne
di più. È un relatore a conferenze e segretario del gruppo di utenti
[phpBenelux](http://www.phpbenelux.eu/).

Oltre a PHP, Stefan ha un eterno amore per la musica e la lettura e soprattutto,
per sua moglie Marjolein e i due figli Tomas e Yara.

**Sito web**: *http://www.leftontheweb.com/*

**Twitter**: *http://twitter.com/skoop*

Fabrice Bernhard
----------------

Fabrice Bernhard ha scoperto la bellezza dello sviluppo web nel 1996. Il suo primo
sito web fortunatamente è scomparso per sempre negli angoli oscuri di Internet,
ma il virus è stato preso. Dopo gli studi di Matematica e Informatica a Parigi e
Zurigo, diventa un imprenditore web nel 2007 con [Allomatch.com](http://www.allomatch.com),
il sito web per trovare luoghi ed eventi sportivi in Francia. Nel 2008 diventa
il co-fondatore di [Theodo](http://www.theodo.fr), una società di consulenza che
si focalizza sugli sviluppatori e si specializza nel web di qualità e in soluzioni
open-source, con una forte preferenza per symfony.

Fabrice è stato un fan di symfony e della sua filosofia dalla fine del 2007.
Ha contribuito alla comunità con i plugin sfEasyGMap e sfFacebookConnect, ed è
lieto di contribuire ulteriormente allo sviluppo di progetti web open-source di
qualità.

**Sito web**: *http://www.allomatch.com/*

**Blog**: *http://www.theodo.fr/blog*

Ryan Weaver
-----------

Ryan Weaver è lo sviluppatore principale della società [Iostudio, LLC](http://www.iostudio.com/)
sita a Nashville Tennessee, un accanito sostenitore di symfony e di altre
tecnologie open source. È un membro del gruppo OSS di Nashville e co-organizzatore
del gruppo di utenti symfony di Nashville. Ryan ama correre, leggere e viaggiare
con la sua ragazza Leanna.

Come blogger, Ryan apprezza la condivisione di soluzioni e l'insegnamento di metodi
che possano migliorare altri sviluppatori. Ritiene che un framework e la relativa
documentazione debbano essere accessibili a tutti.

**Sito web**: *http://www.thatsquality.com/*

**Twitter**: *http://twitter.com/weaverryan*

Laurent Bonnet
--------------

Laurent è un ingegnere Microsoft per la piattaforma web, si concentra su due
infrastrutture, sviluppo e progettazione di server ad alta disponibilità in web
farm.

Il suo nome utente in Microsoft è laurenbo, ed è stato creato nel gennaio 1992,
entrando come ingegnere software a supporto degli sviluppatori, kernel Windows NT.
È entrato nel mondo degli sviluppatori nel 1994, con il Regional Director program,
dove ha assunto integrator specializzati a rappresentare Microsoft in seminari
e comferenze per sviluppatori, ed è saltato nel vagone di Internet all'inizio del
1996 come product manager tecnico di Visual Studio/Visual InterDev e Internet
Explorer. Nel 1998, 1999 diventa la persona che rappresenta Microsoft in Francia
ad AFNOR (organismo nazionale fracese ISO), dove ha partecipato al processo di
standardizzazione di Java. Laurent acquisisce una posizione internazionale nel
2000 nello sviluppo di infrastrutture Microsoft Commercial Internet System, una
soluzione di portale eCommerce altamente scalabile co-sviluppato con CompuServe,
targeting Telcos e Hosters. Ritornato in Microsoft Francia nel 2004, intraprende
una nuova attività diretta a hoster e comunità web, e dopo 6 anni è tuttora
su questa attività, aiutando top hoster in Francia a utilizzare con profitto
soluzioni e prodotti basati su Windows e più recentemente indirizzandosi sul
segmento a basso costo di cui si fa pioniere a livello mondiale in Francia.

Laurent spesso è relatore a vari eventi internazionali (MS-Days, Tech
days, Hosting Days).

**Sito web**: http://blogs.msdn.com/laurenbo, and occasionnaly on http://laurenbo.wordpress.com/

**Twitter**: http://twitter.com/laurenbo
