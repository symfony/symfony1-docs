Capitolo 3 - Form per i web designer
====================================

Abbiamo osservato nei Capitoli 1 e 2 come creare form usando
widget e regole di validazione. Abbiamo usato l'istruzione
`<?php echo $form ?>` per mostrare i form. Questa istruzione
consente agli sviluppatore di codificare la logica dell'applicazione
senza pensare a come sarà mostrata alla fine. Cambiare il template
ogni volta che si modifica o si aggiunge un campo (nome, widget,
ecc.) non è necessario. L'istruzione va bene anche per prototipizzare
la fase iniziale di sviluppo, quando lo sviluppatore deve
focalizzarsi su modello e business logic.

Una volta che il modello si è stabilizzato e si hanno delle linee
guida stilistiche, il web designer può fare un passo indietro e
formattare i vari form dell'applicazione.

Prima di iniziare questo capitolo, si dovrebbe già avere familiarità
col sistema dei template di symfony e con il livello della Vista.
Per farlo, si può leggere il capitolo 
[All'interno del layer Vista](http://trac.symfony-project.org/wiki/Documentation/it_IT/book/1.1/07-Inside-the-View-Layer)
nella guida di symfony.

>**NOTE**
>Il sistema dei form di symfony è costruito secondo il modello MVC.
Il pattern MVC aiuta a disaccoppiare ogni compito del team di
sviluppo: gli sviluppatori creano i form e gestiscono i loro cicli
di vita, i web designer li formattano e impostano gli stili. La
separazione degli ambiti non potrà mai essere un sostituto alla
comunicazione all'interno del team di progetto.

Prima di iniziare
-----------------

Ora ci occuperemo del form `contact` elaborato nei Capitoli 1 e
2 (Figura 3-1). Ecco uno schema tecnico per i web designer che
leggeranno solo questo capitolo:

  * il form è composto da quattro campi: `name`, `email`, `subject`, `message`.
  * il form è gestito dal modulo `contact`.
  * L'azione `index` passa al template una variabile `form` che rappresenta il form.

Questo capitolo ha lo scopo di mostrare le possibilità a
disposizione per personalizzare il template prototipo per
visualizzare il form (Listato 3-1).

Figura 3-1 - il form `contact`

![il form contact](http://www.symfony-project.org/images/forms_book/en/03_01.png "il form contact")

Listato 3-1 - Il template prototipo che visualizza il form `contact`

    [php]
    // apps/frontend/modules/contact/templates/indexSuccess.php
    <form action="<?php echo url_for('contact/index') ?>" method="post">
      <table>
        <?php echo $form ?>
        <tr>
          <td colspan="2">
            <input type="submit" />
          </td>
        </tr>
      </table>
    </form>
 
>**SIDEBAR**
>Invio di file
>
>Quando in un form si usa un campo per inviare un file, occorre
>aggiungere l'attributi `enctype` al tag `form`:
>
>     [php]
>     <Form action="<?php echo url_for('contact/index') ?>" method="post" enctype="multipart/data">
>
>Il metodo `isMultipart()` dell'oggetto `form` restituisce `true`
>se il form necessita di tale attributo:
>
>     [php]
>     <Form action="<?php echo url_for('contact/index') ?>" method="post" <?php $form->isMultipart() and print 'enctype="multipart/form-data"' ?>>

Il template prototipo
---------------------

Finora nel template prototipo abbiamo usato l'istruzione
`<?php echo $form ?>` per generare automaticamente l'HTML per
visualizzare il form.

Un form è fatta di campi. A livello di template, ogni campo
è formato da tre elementi:

  * La label
  * Il tag form
  * Gli eventuali messaggi di errore

L'istruzione `<?php echo $form ?>` genera automaticamente tutti
questi elementi, come mostra il Listato 3-2 in caso di invio
non valido.

Listato 3-2 - Template generato in caso di invio non valido

    [php]
    <form action="/frontend_dev.php/contact" method="post">
      <table>
        <tr>
          <th><label for="contact_name">Name</label></th>
          <td><input type="text" name="contact[name]" id="contact_name" /></td>
        </tr>
        <tr>
          <th><label for="contact_email">Email</label></th>
          <td>
            <ul class="error_list">
              <li>This email address is invalid.</li>
            </ul>
            <input type="text" name="contact[email]" value="fabien" id="contact_email" />
          </td>
        </tr>
        <tr>
          <th><label for="contact_subject">Subject</label></th>
          <td>
            <select name="contact[subject]" id="contact_subject">
              <option value="0" selected="selected">Subject A</option>
              <option value="1">Subject B</option>
              <option value="2">Subject C</option>
            </select>
          </td>
        </tr>
        <tr>
          <th><label for="contact_message">Message</label></th>
          <td>
            <ul class="error_list">
              <li>The message "foo" is too short. It must be of 4 characters at least.</li>
            </ul>
            <textarea rows="4" cols="30" name="contact[message]" id="contact_message">foo</textarea>
          </td>
        </tr>
        <tr>
          <td colspan="2">
            <input type="submit" />
          </td>
        </tr>
      </table>
    </form>

>**TIP**
>C'è un'altra scorciatoia per generare il tag di apertura del form:
>`echo $form->renderFormTag(url_for('contact/index'))`. Questo consente
>anche di passare un numero arbitrario di attributi addizionali al tag
>form in modo più semplice, usando un array. Lo svantaggio di usare questa
>scorciatoia sta nel fatto che gli strumenti di design avranno più
>difficoltà a individuare correttamente il form.

Analizziamo questo codice. La Figura 3-2 evidenzia le righe
`<tr>` prodotte per ogni campo.

Figura 3-2 - il form suddiviso per campi

![Il form suddiviso per campi](http://www.symfony-project.org/images/forms_book/en/03_02.png "il form suddiviso per campi")

Tre pezzi di codice HTML sono stati generati per ogni campo
(Figura 3-3), in corrispondenza dei tre elementi del campo.
Ecco il codice HTML generato per il campo `email`:

  * La **label**

        [php]
        <label for="contact_email">Email</label>
 
  * Il **tag form**

        [php]
        <input type="text" name="contact[email]" value="fabien" id="contact_email" />
  
  * I **messaggi di errore**

        [php]
        <ul class="error_list">
          <li>The email address is invalid.</li>
        </ul>
       
Figura 3-3 - Scomposizione del campo `email`

![Scomposizione del campo email](http://www.symfony-project.org/images/forms_book/en/03_03.png "Scomposizione del campo email")

>**TIP**
>Ogni campo ha un attributo generato `id`, che consente agli
>sviluppatori di aggiungere facilmente stili o comportamenti
>Javascript.

Personalizzazione del template prototipo
----------------------------------------

L'istruzione `<?php echo $form ?>` può essere sufficiente per
form semplici come il form `contact`. Di fatto è solamente una
scorciatoia per l'istruzione `<?php echo $form->render() ?>`.

L'uso del metodo `render()` consente di passare degli attributi
HTML come parametro per ogni campo. Il Listato 3-3 mostra come
aggiungere una classe al campo `email`.

Listato 3-3 - Personalizzazione degli attributi HTML usando il metodo `render()`

    [php]
    <?php echo $form->render(array('email' => array('class' => 'email'))) ?>
     
    // HTML generato
    <input type="text" name="contact[email]" value="" id="contact_email" class="email" />

Questo consente di personalizzare gli stili del form, ma non
fornisce quel livello di flessibilità necessario a personalizzare
l'organizzazione dei campi nella pagina.

Personalizzazione della visualizzazione
---------------------------------------

Oltre alla personalizzazione consentita dal metodo `render()`,
vedremo ora come spezzare la visualizzazione di ogni campo per
guadagnare in flessibilità, usando il metodo `renderRow()` su
un campo.

### Usare il metodo `renderRow()`

Il primo modo consiste nel generare ogni campo individualmente.
Di fatto, l'istruzione `<?php echo $form ?> equivale a chiamare il
metodo `renderRow()` quattro volte sul form, come mostrato nel
Listato 3-4.

Listato 3-4 - Uso di `renderRow()`

    [php]
    <form action="<?php echo url_for('contact/index') ?>" method="post">
      <table>
        <?php echo $form['name']->renderRow() ?>
        <?php echo $form['email']->renderRow() ?>
        <?php echo $form['subject']->renderRow() ?>
        <?php echo $form['message']->renderRow() ?>
        <tr>
          <td colspan="2">
            <input type="submit" />
          </td>
        </tr>
      </table>
    </form>

Possiamo accedere a ogni campo usando l'oggetto `form` come un
array PHP. Si può accedere al campo `email` tramite
`$form['email']`. Il metodo `renderRow()` visualizza il campo
come una riga di una tabella HTML. L'espressione
`$form['email']->renderRow()` genera una riga per il campo
`email`. Ripetendo lo stesso tipo di codice per gli altri tre
campi `subject`, `email` e `message`, possiamo completare la
visualizzazione del form.

>**SIDEBAR**
>Come può un oggetto comportarsi come un array?
>
>Dalla versione 5 di PHP, agli oggetti possono essere dati gli
>stessi comportamenti di un array. La classe `sfForm` implementa
>l'interfaccia `ArrayAccess` per consentire l'accesso a ogni
>campo usando una sintassi breve e semplice. La chiave
>dell'array è il nome del campo e il valore restituito è
>associato con l'oggetto `widget`:
>
>     [php]
>     <?php echo $form['email'] ?>
>
>     // Sintassi che si sarebbe dovuta usare se sfForm non avesse implementato l'interfaccia ArrayAccess
>     <?php echo $form->getField('email') ?>
>
>Tuttavia, dovendo essere ogni variabile del template in sola
>lettura, qualsiasi tentativo di modificare il campo solleverà
>un'eccezione `LogicException`:
>
>     [php]
>     <?php $form['email'] = ... ?>
>     <?php unset($form['email']) ?>

Questo template e il template originale con cui abbiamo
iniziato sono funzionalmente identici. Tuttavia, se la
visualizzazione è la stessa, la personalizzazione è ora più
facile. Il metodo `renderRow()` accetta due parametri: un
array di attributi HTML e il nome di una label. Il Listato
3-5 usa questi due parametri per personalizzare il form
(la Figura 3-4 mostra il risultato).

Listato 3-5 - Usare i parametri del metodo `renderRow()` per personalizzare la visualizzazione

    [php]
    <form action="<?php echo url_for('contact/index') ?>" method="post">
      <table>
        <?php echo $form['name']->renderRow() ?>
        <?php echo $form['email']->renderRow(array('class' => 'email')) ?>
        <?php echo $form['subject']->renderRow() ?>
        <?php echo $form['message']->renderRow(array(), 'Your message') ?>
        <tr>
          <td colspan="2">
            <input type="submit" />
          </td>
        </tr>
      </table>
    </form>

Figura 3-4 - Personalizzazione della visualizzazione del form usando il metodo `renderRow()`

![Personalizzazione della visualizzazione del form usando il metodo renderRow()](http://www.symfony-project.org/images/forms_book/en/03_04.png "Personalizzazione della visualizzazione del form usando il metodo renderRow()")

Guardiamo più da vicino i parametri inviati a
`renderRow()` per generare il campo `email`:

  * `array('class' => 'email')` aggiunge la classe `email` al tag `<input>`

Funziona nello stesso modo col campo `message`:

  * `array()` vuol dire che non vogliamo aggiungere nessun
     attributo HTML al tag `<textarea>`
  * 'Your message' sostituisce il nome predefinito della label

Ogni metodo `renderRow()` è opzionale, quindi nessuno di essi è
obbligatorio, come abbiamo fatto per i campi `name` e `subject`.

Anche se il metodo `renderRow()` aiuta a personalizzare gli elementi
di ogni campo, la visualizzazione è limitata dal codice HTML che
decora tali elementi, come mostrato in Figura 3-5.

Figura 3-5 - Struttura HTML usata da `renderRow()` e `render()`

![Struttura HTML usata da renderRow() e render()](http://www.symfony-project.org/images/forms_book/en/03_05.png "Struttura HTML usata da renderRow() e render()")

>**SIDEBAR**
>Come cambiare il formato della struttura usato dal prototipo?
>
>Per default, symfony usa un array HTML per visualizzare un form.
>Questo comportamento può essere modificato usando dei
>formattatori specifici, sia che siano già pronti, sia che siano
>sviluppati appositamente per il progetto. Per creare un
>formattatore, devi creare una classe, come descritto nel Capitolo 5.

Per potersi liberare da questa struttura, ogni campo ha un metodo
che genera i suoi elementi, come mostrato in Figura 3-6:

  * `renderLabel()` : la label (il tag `<label>` legato al campo)
  * `render()`      : il tag `field` stesso (ad esempio il tag `<input>`)
  * `renderError()` : i messagi di errore (come nella lista `<ul class="error_list">`)

Figura 3-6 - Metodi disponibili per personalizzare un campo

![Metodi disponibili per personalizzare un campo](http://www.symfony-project.org/images/forms_book/en/03_06.png "Metodi disponibili per personalizzare un campo")

Questi metodi saranno spiegati alla fine di questo capitolo.

### Usare il metodo `render()` su un campo

Supponiamo di voler visualizzare il form in due colonne.
Come mostrato in Figura 3-7, i campi `name` ed `email` sono
sulla stessa riga, mentre i campi `subject` e `message` sono
ognuno nella propria riga.

Figura 3-7 - Visualizzare il form su più righe

![Visualizzare il form su più righe](http://www.symfony-project.org/images/forms_book/en/03_07.png "Visualizzare il form su più righe")

Dobbiamo poter generare separatamente ogni elemento di un
campo per poter fare questo. Abbiamo già osservato che potremmo
usare l'oggetto `form` come un array associativo per accedere ad
un campo, usando il nome del campo come chiave. Ad esempio, il
campo `email` può essere acceduto tramite `$form['email']`. Il
Listato 3-6 mostra come implementare il form con due righe.

Listato 3-6 - Personalizzare la visualizzazione con due colonne

    [php]
    <form action="<?php echo url_for('contact/index') ?>" method="post">
      <table>
        <tr>
          <th>Name:</th>
          <td><?php echo $form['name']->render() ?></td>
          <th>Email:</th>
          <td><?php echo $form['email']->render() ?></td>
        </tr>
        <tr>
          <th>Subject:</th>
          <td colspan="3"><?php echo $form['subject']->render() ?></td>
        </tr>
        <tr>
          <th>Message:</th>
          <td colspan="3"><?php echo $form['message']->render() ?></td>
        </tr>
        <tr>
          <td colspan="4">
            <input type="submit" />
          </td>
        </tr>
      </table>
    </form>

Essendo l'uso esplicito del metodo `render()` su un campo non
obbligatorio quando si usa `<?php echo $form ?>`, possiamo
riscrivere il template come nel Listato 3-7.

Listato 3-7 - Semplificazione della personalizzazione su due colonne

    [php]
    <form action="<?php echo url_for('contact/index') ?>" method="post">
      <table>
        <tr>
          <th>Name:</th>
          <td><?php echo $form['name'] ?></td>
          <th>Email:</th>
          <td><?php echo $form['email'] ?></td>
        </tr>
        <tr>
          <th>Subject:</th>
          <td colspan="3"><?php echo $form['subject'] ?></td>
        </tr>
        <tr>
          <th>Message:</th>
          <td colspan="3"><?php echo $form['message'] ?></td>
        </tr>
        <tr>
          <td colspan="4">
            <input type="submit" />
          </td>
        </tr>
      </table>
    </form>
 
Come per il form, ogni campo può essere personalizzato
passando un array di attributi HTML al metodo `render()`.
Il Listato 3-8 mostra come modificare la classe HTML del
campo `email`.

Listato 3-8 - Modificare gli attributi HTML usando il metodo `render()`

    [php]
    <?php echo $form['email']->render(array('class' => 'email')) ?>
     
    // HTML generato
    <input type="text" name="contact[email]" class="email" id="contact_email" />
 
### Usare il metodo `renderLabel()` su un campo

Non abbiamo generato le label durante la personalizzazione
nel paragrafo precedente. Il Listato 3-9 usa il metodo
`renderLabel()` per generare una label per ogni campo.

Listato 3-9 - Usare `renderLabel()`

    [php]
    <form action="<?php echo url_for('contact/index') ?>" method="post">
      <table>
        <tr>
          <th><?php echo $form['name']->renderLabel() ?>:</th>
          <td><?php echo $form['name'] ?></td>
          <th><?php echo $form['email']->renderLabel() ?>:</th>
          <td><?php echo $form['email'] ?></td>
        </tr>
        <tr>
          <th><?php echo $form['subject']->renderLabel() ?>:</th>
          <td colspan="3"><?php echo $form['subject'] ?></td>
        </tr>
        <tr>
          <th><?php echo $form['message']->renderLabel() ?>:</th>
          <td colspan="3"><?php echo $form['message'] ?></td>
        </tr>
        <tr>
          <td colspan="4">
            <input type="submit" />
          </td>
        </tr>
      </table>

    </form>

Il nome della label è generato automaticamente dal nome del
campo. Può essere personalizzato passando un parametro al
metodo `renderLabel()`, come mostrato nel Listato 3-10.

Listato 3-10 - Modificare il nome della label

    [php]
    <?php echo $form['message']->renderLabel('Your message') ?>
     
    // HTML generato
    <label for="contact_message">Your message</label>

A cosa serve il metodo `renderLabel()` se inseriamo il nome
della label passandolo come parametro? Perché non usiamo
semplicemente un tag HTML `label`? Perché il metodo
`renderLabel()` genera il tag `label` e aggiunge
automaticamente un attributo `for` corrispondente
all'identificativo del campo correlato (`id`). Questo assicura
che il campo sia accessibile; quando si clicca sulla label,
il focus passa automaticamente sul campo:

    [php]
    <label for="contact_email">Email</label>
    <input type="text" name="contact[email]" id="contact_email" />

Inoltre, gli attributi HTML possono essere aggiunti passando
un secondo parametro al metodo `renderLabel()`:

    [php]
    <?php echo $form['send_notification']->renderLabel(null, array('class' => 'inline')) ?>
     
    // HTML generato
    <label for="contact_send_notification" class="inline">Send notification</label>
 
In questo esempio il primo parametro è `null`, quindi la
generazione automatica della label è preservata.

### Usare il metodo `renderError()` su un campo

Il template attuale non gestisce i messaggi di errore. Il Listato 3-11 li reintroduce usando il metodo `renderError()`.

Listato 3-11 - Mostrare i messaggi di errore usando il metodo `renderError()`

    [php]
    <form action="<?php echo url_for('contact/index') ?>" method="post">
      <table>
        <tr>
          <th><?php echo $form['name']->renderLabel() ?>:</th>
          <td>
            <?php echo $form['name']->renderError() ?>
            <?php echo $form['name'] ?>
          </td>
          <th><?php echo $form['email']->renderLabel() ?>:</th>
          <td>
            <?php echo $form['email']->renderError() ?>
            <?php echo $form['email'] ?>
          </td>
        </tr>
        <tr>
          <th><?php echo $form['subject']->renderLabel() ?>:</th>
          <td colspan="3">
            <?php echo $form['subject']->renderError() ?>
            <?php echo $form['subject'] ?>
          </td>
        </tr>
        <tr>
          <th><?php echo $form['message']->renderLabel() ?>:</th>
          <td colspan="3">
            <?php echo $form['message']->renderError() ?>
            <?php echo $form['message'] ?>
          </td>
        </tr>
        <tr>
          <td colspan="4">
            <input type="submit" />
          </td>
        </tr>
      </table>
    </form>

### Personalizzazione avanzata dei messaggi di errore

Il metodo `renderError()` genera la lista degli errori
associati a un campo. Genera codice HTML solo se il campo
ha degli errori. Per default, la list è generata come una
lista HTML non ordinata (`<ul>`).

Anche se tale comportamento soddisfa i casi più comuni, i
metodi `hasError()` e `getError()` consentono di accedere
agli errori in modo diretto. Il Listato 3-12 mostra come
personalizzare i messaggi di errore per il campo `email`.

Listato 3-12 - Accedere ai messaggi di errore

    [php]
    <?php if ($form['email']->hasError()): ?>
      <ul class="error_list">
        <?php foreach ($form['email']->getError() as $error): ?>
          <li><?php echo $error ?></li>
        <?php endforeach; ?>
      </ul>
    <?php endif; ?>

In questo esempio, il codice generato è esattamente lo stesso
del codice generato dal metodo `renderError()`.

### Gestione dei campi nascosti

Supponiamo ora che ci sia un campo nascosto obbligatorio nel
form. Questo campo memorizza la pagina di provenienza
dell'utente quando accede al form. L'istruzione
`<?php echo $form ?>` genera il codice HTML per i campi
nascosti e li aggiunge quando genera l'ultimo campo
visibile, come mostrato nel Listato 3-13.

Listato 3-13 - Generazione del codice dei campi nascosti

    [php]
    <tr>
      <th><label for="contact_message">Message</label></th>
      <td>
        <textarea rows="4" cols="30" name="contact[message]" id="contact_message"></textarea>
        <input type="hidden" name="contact[referrer]" id="contact_referrer" />
      </td>
    </tr>
 
Come si può notare, nel codice generato per il campo
nascosto `referrer` è stato aggiunto all'output solo
l'elemento tag. Ha senso non generare una label. E i
possibili errori che potrebbero scaturire da questo campo?
Anche se il campo è nascosto, può essere alterato durante
il processo, sia intenzionalmente che a causa di un errore
nel codice. Questi errori non sono connessi direttamente al
campo `referrer`, ma sono aggiunti agli errori globali.
Vedremo nel Capitolo 5 che la nozione di errore globale è
estesa anche ad altri casi. La Figura 3-8 mostra come viene
visualizzato il messaggio di errore quando c'è un errore sul
campo `referrer`, mentre il Listato 3-14 mostra il codice
generato da tali errori.

Figura 3-8 - Visualizzazione dei messaggi di errore globali

![Visualizzazione dei messaggi di errore globali](http://www.symfony-project.org/images/forms_book/en/03_08.png "Visualizzazione dei messaggi di errore globali")

Listato 3-14 - Generazione dei messaggi di errore globali

    [php]
    <tr>
      <td colspan="2">
        <ul class="error_list">
          <li>Referrer: Required.</li>
        </ul>
      </td>
    </tr>

>**CAUTION**
>Ogni volta che si personalizza un form, non dimenticare di
>inserire i campi nascosti e i messaggi di errore globali.

### Gestione degli errori globali

Ci sono tre tipi di errore in un form:

  * Errori associati a un campo specifico
  * Errori globali
  * Errori su campi nascosti o su campi che non sono visualizzati
    nel form. Questi sono aggiunti agli errori globali.

Abbiamo già visto l'implementazione dei messaggi di errore associati
a un campo e il Listato 3-15 mostra l'implementazione dei
messaggi di errore globali.

Listato 3-15 - Implementazione dei messaggi di errore globali

    [php]
    <form action="<?php echo url_for('contact/index') ?>" method="post">
      <table>
        <tr>
          <td colspan="4">
            <?php echo $form->renderGlobalErrors() ?>
          </td>
        </tr>
     
        // ...
      </table>

La chiamata al metodo `renderGlobalErrors()` visualizza la lista
degli errori globali. Inoltre è possibile accedere agli errori
globali usando i metodi `hasGlobalErrors()` e `getGlobalErrors()`,
come mostrato nel Listato 3-16.

Listato 3-16 - Personalizzazione degli errori globali con i metodi `hasGlobalErrors()` e `getGlobalErrors()`

    [php]
    <?php if ($form->hasGlobalErrors()): ?>
      <tr>
        <td colspan="4">
          <ul class="error_list">
            <?php foreach ($form->getGlobalErrors() as $name => $error): ?>
              <li><?php echo $name.': '.$error ?></li>
            <?php endforeach; ?>
          </ul>
        </td>
      </tr>
    <?php endif; ?>

Ogni errore globale ha un nome (`name`) e un messaggio (`error`).
Il nome è vuoto quando c'è un "vero" errore globale, ma quando
c'è un errore da un campo nascosto o da un campo non visualizzato,
il nome è il nome della label del campo.

Anche se il template è ora tecnicamente equivalente al template
con cui abbiamo iniziato (Figura 3-8), il nuovo template ora è
personalizzabile.

Figura 3-8 - Form personalizzato con i metodi per i campi

![Form personalizzato con i metodi per i campi](http://www.symfony-project.org/images/forms_book/en/03_08.png "Form personalizzato con i metodi per i campi")

Internazionalizzazione
----------------------

Ogni elemento del form, come le label e i messaggi di errore, è
gestito automaticamente dal sistema di internazionalizzazione di
symfony. Questo vuol dire che il web designer non deve fare nulla
di speciale per internazionalizzare i form, anche quando sovrascrive
esplicitamente una label col metodo `renderLabel()`. La traduzione
viene presa in considerazione in modo automatico. Per ulteriori
informazioni sull'internazionalizzazione, si veda il Capitolo 9.

Interazione con lo sviluppatore
-------------------------------

Concludiamo questo capitolo con la descrizione di un tipico scenario
di sviluppo di un form con symfony:

  * Il team di sviluppo inizia implementando la classe del form e
    la sua azione. Il template per ora non è altro che l'istruzione
    prototipo `<?php echo $form ?>`.
    
  * Nel frattempo, i designer disegnano le linee guida dello stile
    e le regole di visualizzazione che si applicano ai form:
    struttura globale, regole per visualizzare i messaggi di errore,
    ecc...
    
  * Una volta che la business logic è a posto e le linee guida sono
    state confermate, il team dei web designer può modificare i
    template del form e personalizzarli. Il team ha bisogno di sapere
    solamente i nomi dei campi e l'azione richiesta per gestire il
    ciclo di vita del form.

Quando questo primo ciclo è finito, sia le modifiche alle regole
di business che le modifiche ai template possono essere
eseguite contemporaneamente.

Senza impatto sui template, quindi senza che ci sia bisogno
dell'intervento di un team di designer, il team di sviluppo è
in grado di:

  * Modificare i widget del form
  * Personalizzare i messaggi di errore
  * Modificare, aggiungere, o cancellare le regole di validazione

Similmente, il team dei designer è libero di eseguire qualsiasi
cambiamento ergonomico o grafico senza doversi rivolgere al team
di sviluppo.

Ma le seguenti azioni implicano un coordinamento tra i due team:

  * Rinominare un campo
  * Aggiungere o cancellare un campo

Questa cooperazione ha senso se coinvolge sia le regole di
business che la visualizzazione del form. Come abbiamo chiarito
all'inzio di questo capitolo, anche se il sistema dei form separa
chiaramente i compiti, non c'è niente come la comunicazione tra
i team.
